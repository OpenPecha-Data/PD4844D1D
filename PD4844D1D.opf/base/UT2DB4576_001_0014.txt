བསྟན་པའི་གཏད་རབས།

བཅོམ་ལྡན་འདས་ཀྱི་ལུང་རིམ་པར་བསྟན་ཏེ། བསྟན་པ་གཏད་པ་ནི། སྟོན་པས་འོད་སྲུང་ཆེན་པོ་ལ་གཏད། དེ་ནས་རིམ་བཞིན་དུ། ཀུན་དགའ་བོ་དང༌། ཤཱ་ནའི་གོས་ཅན། ཉེར་སྦས། དྷཱི་དྷི་ཀ བཙུན་པ་བུདྡྷ་ནནྟི་ལ། བུདྡྷ་མི་ཏྲ་ལ། དེས་སློབ་མ་དགེ་སློང་རྩིབ་ལ། དེས་སུ་ན་ཤ་ཏ་ལ། དེས་རྟ་སྐད་ལ། དེས་མ་ཤི་བ་ལ། དེས་ཀླུ་སྒྲུབ་ལ། སངས་རྒྱས་འདས་ནས་ལོ་བཞི་བརྒྱའི་དུས་སུ། བསྟན་པ་གཏད་ཅིང༌། ཁོང་གི་ལྟ་བ་གཏན་ལ་འབེབས་པ་ནི། ཤིང་རྟ་ཆེན་པོའི་སྲོལ་ལམ་དང་པོ་གཏོད་དེ། དེ་ནས་ཡང་རིམ་པ་བཞིན་ཨརྱ་དེ་བ། རཱ་ཧུ་ལ། སདྡྷ་ནནྟི་ལ། དགེ་སློང་དགྲ་བཅོམ་ལ། གྷ་ལ་ཤ་ལ། ཀུ་མཱ་ར་ཛ་ལ། ཤ་ཡ་ཏ་ལ། བ་སུ་བནྡྷུ་ལ། མ་ནོ་ཏ་ལ། ཧ་ག་ནི་ཀ་ཡ་ན་ཤ་ལ། དེས་དགེ་སློང་སེང་གེ་ལ་བསྟན་པ་གཏད་ཅིང༌། འདི་ཡན་ལ་ཐུབ་པ་ཆེན་པོས་རྒྱལ་ཚབ་དང་བཅས་པ། བསྟན་པའི་བདག་པོ་ཉི་ཤུ་རྩ་ལྔ། དེ་རྟིང་སངས་རྒྱས་འདས་ནས་ལོ་སྟོང་ལ་ཉེ་བ་ན་འཕགས་པ་ཐོགས་མེད་བྱོན་ཏེ། ཤིང་རྟའི་སྲོལ་ལམ་གཉིས་པ་གཏཽད་ཅིང༌། དེ་ནས་ཕྱོགས་ཀྱི་གླང་པོས་ཤིང་རྟའི་སྲོལ་ལམ་གསུམ་པ་གཏོད་པ་ལགས། དེ་ནས་རྒྱན་དྲུག་མཆོག་གཉིས། གྲུབ་ཆེན་བརྒྱད་ཅུ། ཀུ་སུ་ལུ་རྣམ་གཉིས། མཁས་གྲུབ་རིམ་པར་བྱོན་པ་རྣམས་ཀྱིས་སངས་རྒྱས་ཀྱི་བསྟན་པ་རིན་པོ་ཆེ་དར་ཞིང་རྒྱས་པར་མཛད་པ་ལགས་སོ། །སངས་རྒྱས་ཤཱཀྱ་ཐུབ་པས་འགྲོ་བའི་དོན་མཛད་པའི་ཞིང་ཁམས་ཀྱི་མིང༌། སྟོང་གསུམ་མི་མཇེད་འཇིག་རྟེན་ཟེར་ལ། སྟོང་གསུམ་གྱི་དབྱེ་བ་ནི། རི་རབ་གླིང་བཞི། གླིང་ཕྲན་ཉི་ཟླ། ལྕགས་རི་ཁོར་ཡུག་ཚང་བ་གཅིག་ནས་བགྲང་བའི་ཆ་སྟོང་ལ་སྟོང་ཆུང་ཡང་ཟེར་ལ། སྟོང་སྤྱི་ཕུད་གཅིག་གོ །དེ་སྟོང་ལ་སྟོང་གཉིས་པ་བར་མའོ། །དེ་སྟོང་ལ་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཟེར་རོ། །དེ་རྣམས་རེ་རེ་བགྲངས་ན། རི་རབ་གླིང་བཞིའི་ཚངས་རིས་མན་ཆད་བྱེ་བ་ཕྲག་བརྒྱ་སྟཻ། དུང་ཕྱུར་གཅིག་གོ །མི་མཇེད་ཅེས་བྱ་བ་ནི། བཟོད་པའི་མིང་སྟེ།

པད་དཀར་ལས་ཉོན་མོངས་པ་དུག་གསུམ་གྱི་མི་ཕྲོགས་ཤིང་བཟོད་ལ། སྙིང་རྗེ་པད་དཀར་ལས། ཅི་ཕྱིར་འཇིག་རྟེན་གྱི་ཁམས་དེ་ནི་མི་མཇེད་ཅེས་བྱ་ཞེ་ན། སེམས་ཅན་དེ་དག་འདོད་ཆགས་ལ་མི་མཇེད་པ་དང༌། ཞེ་སྡང་ལ་མི་མཇེད་པ་དང༌། གཏི་མུག་ལ་མི་མཇེད་པ་དང༌། ཉོན་མོངས་པའི་འཆིང་བ་རྣམས་ལ་མི་མཇེད་པས་དེའི་ཕྱིར་འཇིག་རྟེན་གྱི་ཁམས་དེར་མི་མཇེད་ཅེས་བྱའོ།། དེ་ལ་སེམས་བསྲན་ཐུབ་པས་ན། མི་མཇེད་སངས་རྒྱས་ཀྱི་ཞིང་ཁམས་ཞེས་བྱའོ།། སྟོང་གསུམ་མི་མཇེད་ཀྱི་ཞིང་འདི་ནི། མཉམ་དུ་ཆགས་པར་བྱེད་དོ། །ལར་ཐུབ་པ་གངས་ཅན་མཚོའི་ཕྱག་མཉམ་བཞག་ཏུ་མཛད་པའི་སྟེང། ལྷུང་ཟད་གྱི་ནང་ན་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཆ་ཉི་ཤུ་རྩ་ལྔ་བརྩེགས་མར་ཡོད་པས། བར་པ་བཅུ་གསུམ་པ་དེ་མི་མཇཻད་འཇིག་རྟེན་གྱི་ཁམས་འདི་ཡིན་པར་འདོད་ཅིང༌། ཡང་ལུགས་གཅིག་ལ། སྟོང་གསུམ་གྱི་འཇིག་རྟེན་གྱི་ཁམས་ཆ་ལྔ་ལྔ་དབུས་དང་ཕྱོགས་རིགས་བསྒྲིགས་པ། ལྔ་བརྩེགས་སུ་ཡོད་པའི་དཀྱིལ་མ་དེ་ཐུབ་པའི་ཞིང་མི་མཇེད་འཇིག་རྟེན་གྱི་ཁམས་འདི་ཡིན་པར་འདོད་པ་ཡང་ཡོད་དོ།། །། མེས་པོའི་ཤུལ་བཞག་ལས། རྒྱལ་རབས་མང་པོའི་ལེགས་བཤད་རྣམ་གྲངས་ཡིད་འཛིན་ནོར་བུའི་ཕྲེང་བ།བསྟན་པའི་བཏད་རབས་ཀྱི་སྐོར། -PAGE 36--PAGE 37--PAGE 35-