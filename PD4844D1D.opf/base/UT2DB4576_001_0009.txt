འཛམ་བུ་གླིང་པའི་རྒྱལ་རབས་སྤྱི་བྱིངས་ཀྱི་སྟོང་ཐུན་ཟུར་ཙམ་བཞུགས་སོ། །

 ཨོཾ་སྭ་སྟི། སྔོན་བསགས་བསོད་ནམས་དུ་མས་རྒྱུ་བྱས་ཞིང༌། །རིགས་རུས་ཆོ་འབྲང་ལྡན་པས་རྐྱེན་བྱས་ཏེ། །རྒྱུ་རྐྱེན་རྟེན་འབྲེལ་འཛོམས་པས་གླིང་བཞི་ལ། །འཁོར་ལོའི་སྒྱུར་རྒྱལ་རྣམས་ལའང་བསྟོད་པར་བགྱི། །སྤྱི་རུ་ལྷ་མིའི་རྗེར་གྱུར་རྒྱལ་རིགས་ལ། །རྒྱས་པར་ཕྱེ་ན་སུམ་བརྒྱ་དྲུག་ཅུ་ཡོད། །དེ་ལས་བསྡུས་ན་རྣམ་པ་གཉིས་བཤད་དེ། །དག་པ་སངས་རྒྱས་རྗེ་དང་མ་དག་སེམས་ཅན་རྗེ། །སངས་རྒྱས་རྗེ་ནི་སྐུ་གསུམ་འགྲོ་དོན་མཛད། །སེམས་ཅན་རྗེ་ལ་རྣམ་པ་ལྔར་དབྱེ་ནས། །སྟོང་གསུམ་དབང་བྱེད་སྤྱི་ཕུད་རྒྱལ་པོ་དང༌། །ས་འཛིན་རྒྱལ་པོ་ཕྱོགས་སྐྱོང་རྒྱལ་པོ་དང༌། །རིགས་དྲུག་རྒྱལ་པོ་འཛམ་གླིང་རྒྱལ་པོ་དང༌། །ལྔ་པོ་དེ་ཡང་འཛམ་གླིང་སོག་ཁའི་རྒྱལ་པོ་ལ། །བསྐོས་དང་གདུང་རྒྱུད་གློ་བུར་རྒྱལ་པོར་བཤད། །རྒྱལ་པོ་དེ་གསུམ་འཁོར་ལོས་སྒྱུར་རྒྱལ་རྐྱེན། །དེ་ལ་སྤྱི་ཕུད་རྒྱལ་པོ་ཚངས་པ་དང༌། །ས་འཛིན་བརྒྱ་བྱིན་ཕྱོགས་སྐྱོང་རྒྱལ་ཆེན་བཞི། །རིགས་དྲུག་རྒྱལ་པོ་གཤིན་རྗེ་ཆོས་རྒྱལ་དང༌། །འཛམ་གླིང་གདུང་རྒྱུད་རྒྱལ་པོ་མང་བཀུར་རྒྱུད། །འཁོར་ལོ་སྒྱུར་རྒྱལ་སྤྱི་བོ་སྐྱེས་ལ་སོགས། །གསེར་དངུལ་ཟངས་ལྕགས་དབང་སྒྱུར་རྒྱལ་པོ་ཡིན། །བོད་ཀྱི་རྒྱལ་པོ་གླཽ་བུར་རྒྱལ་པོར་གྲགས། །བསྐོས་པའི་རྒྱལ་པོ་ཕྱོགས་བཞིའི་རྒྱལ་པོ་ཡིན། །རྒྱ་གར་ཆོས་ཀྱི་རྒྱལ་པོར་བསྐོ་བ་ནི།། བྱིན་རླབས་བུམ་པ་གླང་ཆེན་སྣས་བཟུང་ནས། །དེ་ཡིས་སུ་ལ་དབང་བསྐུར་དེ་ལ་བཀོད། །རྒྱ་ནག་གཙུག་ལག་རྒྱལ་པོར་བསྐོ་བ་ནི། །རྒྱའི་ཁང་པ་ཤིན་ཏུ་མཐོ་བ་ ལ༑ ༑ཤེལ་གྱི་སྐས་བཙུགས་སུ་ཐར་དེ་ལ་བསྐོ། །གེ་སར་དམག་གི་རྒྱལ་པོར་བསྐཽ་བ་ནི། །དཔག་ཆེན་བཞིས་མདའ་བཞི་ཆར་ཕྱོགས་བཞིར་འཕངས། མདའ་བཞི་དུས་སུ་ཟིན་ན་དེ་ལ་བསྐཽ་བ་ཡིན། །སྟག་གཟིག་ནོར་གྱི་རྒྱལ་པོར་བསྐཽ་བ་ ནི། །རིན་ཆེན་གླིང་ནས་ནོར་བུ་སུས་ལོན་གྱིས། །ནོར་གྱི་བདག་པོ་དེ་ལ་བསྐཽ་བ་ཡིན།

།བསྐོས་པའི་རྒྱལ་པོ་བཞིའི་སྟོན་པ་ནི། །རྒྱ་གར་རྒྱལ་པོ་སྔོན་སྦྱངས་ལས་འཕྲོ་ཅན། །སངས་རྒྱས་ཆོས་ཀྱི་སྣོད་དུ་རུང་བས་ན། །རྒྱལ་བ་ཤཱཀྱ་ཐུབ་པས་སྟོན་པ་མཛད། །རྒྱ་ནག་གཙུག་ལག་དཔྱད་ཀྱིས་འདུལ་གཟིགས་ནས། །མཁྱེན་རབ་བདག་པོ་འཕགས་པ་འཇམ་དཔལ་གྱིས། །གབ་ཙེ་སུམ་བརྒྱ་དྲུག་ཅུ་སྟོན་པར་མཛད། །གེ་སར་དམག་གི་འདུལ་བར་གཟིགས་ནས་སུ། །ལྷ་མོ་པཉྩི་ཀ་ཡི་བུ་ལྔ་བརྒྱ་པོ། །དེ་འདྲ་དམག་ཏུ་སྤྲུལ་ནས་སྟོན་པ་མཛད། །སྟག་གཟིག་ནོར་གྱི་འདུལ་བར་གཟིགས་ནས་སུ། །འཕགས་པ་ནོར་འཛིན་སྐུ་སྤྲུལ་སྟོན་པ་མཛད། །རྒྱ་གར་ཆོས་རྒྱལ་མ་རིག་མུན་པ་སེལ། །རྒྱ་ནག་རྒྱལ་པོ་ལེགས་ཉེས་མེ་ལོང་སྟོན། །གེ་སར་རྒྱལ་པོ་དམག་གིས་དགྲ་དཔུང་འདུལ། །སྟག་གཟིག་རྒྱལ་པོས་དབུལ་བའི་ སྡུག་བསྔལ་སེལ། །ཞེས་བཤད་པ་རྣམས་རྒྱལ་རབས་སྤྱི་ ཡི་སྟོང་ཐུན་ཟུར་ཙམ་མོ།། །། མེས་པོའི་ཤུལ་བཞག་ལས། རྒྱལ་རབས་མང་པོའི་ལེགས་བཤད་རྣམ་གྲངས་ཡིད་འཛིན་ནོར་བུའི་ཕྲེང་བ། PAGE 3 རྒྱལ་རབས་སྤྱི་ཕྱིན་གྱི་སྟོང་ཐུན། -PAGE 4--PAGE 3--PAGE 3-